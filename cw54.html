<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lokomotywa</title>
    <link rel="stylesheet" href="./cw54.css">
    <!-- Seperate stylesheet for my sanity and readibility -->
</head>
<body>
    <h4>"Lokomotywa"</h4>
    <h5>Zwrotka 1</h5>
    <div class="akapit" title="Zwrotka 1">
        Stoi na stacji lokomotywa,<br />
        Ciężka, ogromna i pot z niej spływa:<br />
        Tłusta oliwa.<br />
    </div>
    <h5>Zwrotka 2</h5>
    <div class="akapit" title="Zwrotka 2">
        Stoi i sapie, dyszy i dmucha,<br />
        Żar z rozgrzanego jej brzucha bucha:<br />
        Uch - jak gorąco!<br />
        Puff - jak gorąco!<br />
        Uff - jak gorąco!<br />
        Już ledwo sapie, już ledwo zipie,<br />
        A jeszcze palacz węgiel w nią sypie.<br />
        Wagony do niej podoczepiali<br />
        Wielkie i ciężkie, z żelaza, stali,<br />
        I pełno ludzi w każdym wagonie,<br />
        A w jednym krowy, a w drugim konie,<br />
        A w trzecim siedzą same grubasy,<br />
        Siedzą i jedzą tłuste kiełbasy,<br />
        A czwarty wagon pełen bananów,<br />
        A w piątym stoi sześć fortepianów,<br />
        W szóstym armata - o! jaka wielka!<br />
        Pod każdym kołem żelazna belka!<br />
        W siódmym dębowe stoły i szafy,<br />
        W ósmym słoń, niedźwiedź i dwie żyrafy,<br />
        W dziewiątym - same tuczone świnie,<br />
        W dziesiątym - kufry, paki i skrzynie,<br />
        A tych wagonów jest ze czterdzieści,<br />
        Sam nie wiem, co się w nich jeszcze mieści.<br />
        Lecz choćby przyszło tysiąc atletów<br />
        I każdy zjadłby tysiąc kotletów,<br />
        I każdy nie wiem jak się wytężał,<br />
        To nie udźwigną, taki to ciężar.<br />
        Nagle - gwizd!<br />
        Nagle - świst!<br />
        Para - buch!<br />
        Koła - w ruch!<br />
    </div>
    <h5>Zwrotka 3</h5>
    <div class="akapit" title="Zwrotka 3">
        Najpierw -- powoli -- jak żółw -- ociężale,<br />
        Ruszyła -- maszyna -- po szynach -- ospale,<br />
        Szarpnęła wagony i ciągnie z mozołem,<br />
        I kręci się, kręci się koło za kołem,<br />
        I biegu przyspiesza, i gna coraz prędzej,<br />
        I dudni, i stuka, łomoce i pędzi,<br />
        A dokąd? A dokąd? A dokąd? Na wprost!<br />
        Po torze, po torze, po torze, przez most,<br />
        Przez góry, przez tunel, przez pola, przez las,<br />
        I spieszy się, spieszy, by zdążyć na czas,<br />
        Do taktu turkoce i puka, i stuka to:<br />
        Tak to to, tak to to , tak to to, tak to to.<br />
        Gładko tak, lekko tak toczy się w dal,<br />
        Jak gdyby to była piłeczka, nie stal,<br />
        Nie ciężka maszyna, zziajana, zdyszana,<br />
        Lecz fraszka, igraszka, zabawka blaszana.<br />
    </div>
    <h5>Zwrotka 4</h5>
    <div class="akapit" title="Zwrotka 4">
        A skądże to, jakże to, czemu tak gna?<br />
        A co to to, co to to, kto to tak pcha,<br />
        Że pędzi, że wali, że bucha buch, buch?<br />
        To para gorąca wprawiła to w ruch,<br />
        To para, co z kotła rurami do tłoków,<br />
        A tłoki kołami ruszają z dwóch boków<br />
        I gnają, i pchają, i pociąg się toczy,<br />
        Bo para te tłoki wciąż tłoczy i tłoczy,<br />
        I koła turkocą, i puka, i stuka to:<br />
        Tak to to, tak to to, tak to to, tak to to!...<br />
    </div>
    <a href="https://www.pkp.pl/" target="_balnk"><img src="./ciapong.jpg" alt="Super lokomotywa" /></a>
</body>
</html>